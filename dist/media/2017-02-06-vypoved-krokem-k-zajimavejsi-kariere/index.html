<!DOCTYPE html><article> <h1>Výpověď může být krokem k mnohem zajímavější kariéře. Lidé mění práci nejčastěji, aby získali prostor pro rozvoj</h1> <p><em>2/6/2017</em></p> <p><strong></strong></p> <div> &gt; Trh práce dnes nabízí schopným lidem řadu možností ke změně kariéry. Nejčastěji mění lidé práci kvůli šéfovi a nedostatku možností k rozvoji. Zaměstnavatelé většinou signály vnitřní výpovědi zaměstnanců nevnímají.

Během své pracovní kariéry dala Jana Taliánová výpověď už dvakrát. A tvrdí, že ji to v kariéře pokaždé nakoplo. Poprvé, když se rušilo její místo personalistky v jednom z výzkumných ústavů ministerstva školství. Nepočkala na odstupné, dala výpověď a začala si hledat uplatnění v komerční sféře. Chtěla si vyzkoušet, zda by obstála, a hlavně se chtěla v personalistice dál rozvíjet. Vyhrála výběrové řízení do nadnárodní stavební firmy, která otevírala nové místo HR specialisty. &quot;Měla jsem z toho ohromnou radost, protože jsem přicházela ze státní sféry, bez zkušeností z byznysu, do komerční renomované firmy, kde se můžu hodně naučit,&quot; říká Jana Taliánová. </div> </article>