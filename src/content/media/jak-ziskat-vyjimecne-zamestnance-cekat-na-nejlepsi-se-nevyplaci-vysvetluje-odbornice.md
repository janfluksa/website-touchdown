---
title: >-
  Jak získat výjimečné zaměstnance? Čekat na nejlepší se nevyplácí, vysvětluje
  odbornice
date: 2024-02-22
papers: HR Fórum
papersLogo: >-
  /images/media/jak-ziskat-vyjimecne-zamestnance-cekat-na-nejlepsi-se-nevyplaci-vysvetluje-odbornice/papersLogo.png
---
> Jak vypadají dnešní nábory nových pracovníků? Které benefity se vyplatí nabízet? Co je to polyworking? A jak se v čase proměnil náš pracovní „šatník“? O tom všem si povídáme s Barborou Tomšovskou, která je Managing Director ve společnosti Touchdown Czech Republic, která se zabývá executive search a manažerským poradenstvím.

## Trh pracovních pozic se neustále mění, je ovlivněn vnitřními i vnějšími faktory. Jaké zásadní trendy na tomto trhu vidíte?

Máte pravdu, že v&nbsp;posledních letech se vinou vnějších okolností zásadně proměňuje náš trh, na straně poptávky i nabídky. Třeba covid a s&nbsp;ním spojené restrikce pohybu výrazně přiblížil možnost práce z&nbsp;domu, i když možná ne v&nbsp;takové míře a pozicích, jak jsme si na začátku pandemie představovali. V&nbsp;mnoha případech došlo po odeznění virové nákazy také k&nbsp;omezení této možnosti, často na přání samotných zaměstnanců, častěji ze strany zaměstnavatelů, kteří přece jenom nebyli na tak velké změny plně připraveni.

## Jak tedy vypadá „postcovidový“ trh?

Řekla bych, že velmi dobře (smích), jen se člověk musí připravit na změněné podmínky. Tak třeba největší zájem je stále o IT specialisty, jak tomu bylo i před covidem. Vedle zajímavého platu je ale potřeba nabídnout i jiné benefity. Lidé z IT oceňují zejména flexibilitu, kdy mohou pracovat vzdáleně, ať už z domova nebo třeba několik měsíců i z jiné země. Největším lákadlem jsou pro ně rozhodně nejmodernější technologie. Ale také smysluplnost projektů je velmi oceňovaným kritériem, nikdo z kvalitních lidí nechce dělat rutinní „práci pro práci“. A protože žijeme v nejisté době, tak je jasným trendem důraz na fixní složku platu. Finanční bonusy a zaměstnanecké akcie už netáhnou tolik jako dříve. V neposlední řadě bych jako silně vyhledávaný benefit zmínila firemní kulturu. IT specialisté jednoduše preferují firmy s podobnou kulturou a hodnotami, jaké oni sami vyznávají.

## A pokud se bavíme o ostatních pozicích?

Celkově vnímám snížení počtu náborových akcí. Zaměstnanci se pod vlivem vývoje na trhu a celkové nejistoty ohledně budoucnosti do nových výzev nehrnou. Často si drží svoji práci a o změnu nemají zájem. Tím ale zaměstnavatelům rostou výdaje na náborové činnosti a prodlužuje se doba získání kandidáta na volnou pozici. Interní i externí recruiteři se tak potýkají s výrazně nižším počtem kandidátů ve výběrových řízeních a je pro ně těžší naplnit očekávání hiring manažera. Co se týká typu pozic, tak nejčastěji hledáme lidi do obchodu, po kvalitních obchodnících je poptávka neustále.

## Co byste firmám v&nbsp;této situaci poradila?

Pro získání kvalitních lidí je potřeba zrychlit náborový proces a nečekat na toho „nejlepšího“, který se obvykle stejně neobjeví. V&nbsp;angličtině se tomu říká „attitude above experience“.&nbsp; Znalosti člověka naučíte, ale jeho energii a přístup k&nbsp;věci tak neovlivníte.

Jinak mnohem více než dříve je důležitý HR marketing a firemní kultura. Je nutné myslet na pozitivní employer branding. Bývaly doby, kdy firmy se silnou značkou nepotřebovaly více než svoje jméno k tomu, aby přitáhly dostatek kvalitních zaměstnanců. To je však již dnes historie, každá větší firma se dnes musí prezentovat na sociálních sítích i jinde jako atraktivní zaměstnavatel. Hlavními tématy jsou perspektiva práce u dané firmy, možnosti odborného rozvoje a kariéry, ale v poslední době je zvláště
