---
title: "Zkušenosti z\_trhu: Rozdíl mezi českými firmami a\_nadnárodními korporacemi"
date: 2024-12-12
papers: HR Forum
logo: hr-forum
---
Vždy se zdráhám generalizovat, protože každá firma má své specifické charakteristiky. Nicméně, z&nbsp;našich zkušeností na trhu se často ukazují určité vzorce a&nbsp;rozdíly mezi firmami vlastněnými českými majiteli a&nbsp;nadnárodními korporacemi. Následující poznatky vycházejí z&nbsp;praxe, kterou jsme za léta spolupráce ve společnosti Touchdown s&nbsp;různými klienty nasbírali.

**Česká kultura vlastnictví: péče vs. Tlak**

Mezi českými firmami se setkáváme se s dvěma extrémy: máme zkušenosti s&nbsp;firmami, které své zaměstnance opečovávají a&nbsp;vnímají jako klíčovou součást úspěchu, a&nbsp;pak naopak s&nbsp;těmi, které své lidi téměř „terorizují" nadměrnými nároky. Kultura firem v&nbsp;českém vlastnictví&nbsp;tedy není vždy stejná, ale často se v&nbsp;ní dají vysledovat určité tendence, o&nbsp;nichž se zmíním níže.&nbsp;

## **Česká firma: flexibilita i&nbsp;chaos**

Pokud zmiňuji firmy, které tolik o&nbsp;své zaměstnance nepečují, tak mnohdy jde o&nbsp;firmy, které vznikly organicky, to znamená postupným růstem, bez velkých zahraničních investic nebo know-how. Jejich majitelé, kteří jsou zároveň ve výkonném vedení nebo v&nbsp;představenstvu, mnohdy nedokážou zcela oddělit svou osobní pozici od řízení firmy, což pak vede k&nbsp;tomu, že na denní bázi zasahují do operativy a&nbsp;ovlivňují rozhodování managementu. Tato mikromanagementová&nbsp;kultura může sice zaručit rychlá rozhodnutí a&nbsp;přizpůsobivost, ale na druhou stranu odrazuje klíčové talenty, které vyhledávají více autonomie a&nbsp;stabilitu. Malé a&nbsp;střední české firmy také často postrádají strukturované procesy a&nbsp;standardy, které jsou běžné ve větších korporacích. Tento nedostatek formálních procesů&nbsp;může někdy vytvářet chaos a&nbsp;nejistotu v&nbsp;tom, jakým směrem se firma ubírá, a&nbsp;jaké jsou pro jejich stávající zaměstnance a&nbsp;potencionální kandidáty možnosti kariérního růstu či zahraničního školení. Na druhou stranu, průhlednost výkonu firmy může být pro zaměstnance výhodou&nbsp;– snadno vidí, jak se firmě daří, a&nbsp;mohou rychle reagovat na změny, což přispívá k&nbsp;vyššímu pocitu bezpečí a&nbsp;jistoty zaměstnání, pokud se firmě vede dobře.

## **Nadnárodní korporace: síla zdrojů vs. Rigidita**

Korporace mají na své straně množství výhod: rozsáhlé finanční zdroje, přístup k&nbsp;zahraničnímu knowhow&nbsp;a&nbsp;zavedené best practices, které často vycházejí z&nbsp;osvědčených mezinárodních modelů. Tyto firmy mají vybudované systémy, které zajišťují konzistentní růst a&nbsp;efektivitu. Mezi jejich silné stránky patří možnost zahraničního školení pro manažery i&nbsp;zaměstnance a&nbsp;nové talenty a&nbsp;také rychlé zavádění osvědčených postupů do lokálních poboček. Na druhou stranu, tato centralizovaná rozhodnutí&nbsp;se často dějí v&nbsp;zahraničí, což může vytvářet pocit, že místní vedení nemá tolik vlivu na směřování firmy. Lokální manažeři jsou často nuceni dodržovat nařízení z&nbsp;ústředí, což může zpomalovat inovace a&nbsp;flexibilitu při reakci na lokální potřeby. Korporace také bývají více strukturované, což znamená, že mají méně prostoru pro rychlá rozhodnutí&nbsp;a&nbsp;spontánní iniciativy&nbsp;– na rozdíl od lokálních firem, kde jsou rozhodnutí často přijímána okamžitě. V&nbsp;případě malých zemí, jako je Česká republika, se může stát, že rozhodnutí korporátní organizace nejsou v souladu se zájmy lokální pobočky a jejího byznysu, který se může dost lišit od větších sousedních zemí. Také můžeme zmínit fakt, že někdy jsou top manažerské pozice v&nbsp;mezinárodních firmách obsazovány kandidáty, kteří se osvědčí na nižší pozici v&nbsp;jiném státu. Nepřihlíží se však už ke specifikům jednotlivých zemí a&nbsp;pak někdy tito lidé selhávají. To vše může souviset s&nbsp;jistotou pracovního místa, která sice na první pohled je větší v&nbsp;silné globální firmě, ale v&nbsp;regionální pobočce takovou jistotu mít nemusí. A&nbsp;to proto, že se může stát, a&nbsp;také se to mnohdy stává, že se regionální nebo globální vedení rozhodne k&nbsp;nečekané organizační změně a&nbsp;člověk- manažer nebo i&nbsp;klíčový zaměstnanec pak navzdory dobrým výkonům a&nbsp;bez varování ztratí práci ze dne na den. Dodejme však, že většina velkých firem u&nbsp;nás pak postupuje nad rámec zákona a&nbsp;propuštěným zaměstnancům poskytuje, mimo jiné i&nbsp;prostřednictvím personálních agentur a&nbsp;headhunterských firem, silnou podporu při hledání nového uplatnění nejčastěji formou outplacementu.

## **Shrnutí**

Oba modely&nbsp;– jak české firmy, tak nadnárodní korporace – mají své silné i&nbsp;slabé stránky. Lokální firmy&nbsp;nabízejí rychlost rozhodování a&nbsp;přizpůsobivost, někdy i&nbsp;možnost pro uplatněné kreativity a&nbsp;inovativnosti, ale mohou být omezovány chaosem a nedostatkem formalizovaných procesů nebo náhlým a nečekaným zásahem majitele nebo top managementu. Korporace přinášejí stabilitu, strukturu a&nbsp;přístup k&nbsp;mezinárodním zdrojům, ale mohou trpět centralizovanou byrokracií, dlouhou dobou čekání na konečné rozhodnutí a&nbsp;ztrátou místní autonomie. Pro úspěšné řízení jakékoliv firmy je klíčové najít rovnováhu mezi těmito dvěma extrémy – poskytovat svým zaměstnancům prostředí, kde mohou růst, aniž by byli svázáni přílišnými omezeními nebo neefektivitou. Vybírají si ty nejlepší a&nbsp;je to záležitost kultury firmy, produktu, úspěchu na trhu a&nbsp;potenciálu růstu než o&nbsp;tom, jestli je firma mezinárodní nebo lokální. Kandidáti si dnes snadno dohledají velmi podrobné informace o&nbsp;firmě ze všech různých pohledů. A pak je tu ještě mladší generace, která akcentuje udržitelnost a&nbsp;další ekologické a&nbsp;etické aspekty.

***Jak se vybírají kandidáti na manažerské pozice***

*Z&nbsp;pohledu výběru manažerů, v&nbsp;nadnárodních korporacích se logicky dává důraz na mezinárodní zkušenosti, schopnost práce v&nbsp;maticových strukturách a&nbsp;na jazykové dovednosti. Často se tyto kvality až přeceňují na úkor dalších dovedností kandidátů, především v&nbsp;případě, kdy se takový výběr realizuje na regionální nebo globální úrovni. Dále se dle našich zkušeností u&nbsp;korporátů daleko ve větší míře prosazuje "hiring for attitude" postoj více než u&nbsp;lokálních firem, tedy větší důraz na postoj kandidáta, jeho měkké dovednosti a&nbsp;návyky spíš než na specifické odborné zkušenosti. Ty se nový člověk naučí, ale jeho postoj se spíše nemění a&nbsp;může být problémem v&nbsp;práci v&nbsp;kolektivu. Výběrko trvá v&nbsp;dnešní době obecně kratší dobu než dříve. Je tu boj o&nbsp;zaměstnance a&nbsp;firmy se snaží preferovaného kandidáta nadraftovat co nejdříve, aby o&nbsp;něj nepřišly. V&nbsp;tom se většina firem přizpůsobila. Ale u&nbsp;korporací je to přece jenom obvykle delší proces – v&nbsp;tomto jsou zpravidla rychlejší lokální a&nbsp;menší firmy, kde je finální rozhodnutí často v&nbsp;rukou jednoho manažera nebo majitele firmy. U&nbsp;korporací je to na delší lokte díky nastaveným procesům a&nbsp;zapojení více lidí do výběrového řízení. Na druhou stranu korporace mívají propracovanější proces náboru a&nbsp;adaptace nového zaměstnance, který se tak dříve plnohodnotně zapojí do práce*.
