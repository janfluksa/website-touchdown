---
title: Lidé a podniky"
date: 2010-10-04
papers: Euro
---
## AVG TECHNOLOGIES

Výrobce antivirového softwaru AVG Technologies jmenovala do manažerského týmu do pozice výkonného ředitele přímo podřízeného generálnímu řediteli Clenta Richardsona, který má třicetileté zkušenosti v oboru. Tým AVG posiluje po svém působení ve funkci prezidenta, generálního ředitele a člena dozorčí rady společnosti Immersion Corporation, předtím zastával Richardson pozici ředitele marketingového oddělení ve společnosti TiVo a byl také ředitelem marketingu a členem dozorčí rady v Nortelu, vedoucím obchodu a marketingu a ředitelem v T-Mobilu Retail a v T-Mobilu UK. Před příchodem do T-Mobilu zastával čtyři roky funkci viceprezidenta ve společnosti Apple. Richardson, který bude působit v Praze, je absolventem Antioch University v Ohiu. Úspěšně zakončil studium manažerských programů GTE, Apple a Deutsche Telekom.

## BIRD & BIRD

Ivan Sagál senior european counsel Pražská pobočka advokátní kanceláře Bird & Bird rozšířila svůj tým o seniorního advokáta Ivana Sagála. Ten působil přes čtrnáct let v kanceláři Weinhold Legal. Sagál se aktivně účastnil činnosti pracovních skupin Asociace pro kapitálový trh. Ve volném čase se věnuje horské cyklistice a lyžování.

## CZECH AIRLINE SHANDLING

Martin Štolba jednatel Dceřiná společnost Českých aerolinií (ČA) Czech Airlines Handling má nového jednatele, kterým se stal Martin Štolba (37). Ten dosud působil jako ředitel útvaru Řízení pozemního provozu ČA. Nahradil ve funkci Františka Lešundáka. Štolba působí v ČA od roku 1993. Ve společnosti začínal jako letecký mechanik, poté byl pracovníkem Ramp Control, zastával vedoucí pozice v provozu odbavení letadel a útvaru nakládání letadel. Vystudoval Metropolitní univerzitu Praha a Vysokou školu Karlovy Vary. Nový šéf společnosti Czech Airlines Handling hovoří anglicky, rusky a chorvatsky.

## COLLIERS INTERNATIONAL

Tim Nicholls ředitel Mezinárodní realitně poradenská společnost Colliers International posílila svůj středoevropský tým. Do pozice ředitele pro oceňování nemovitostí a poradenství v regionu střední a východní Evropy byl jmenován Tim Nicholls (43). Rodilý Brit přichází s rozsáhlými obchodními zkušenostmi v regionu střední a východní Evropy, které sbíral v King Sturge a DTZ. Aktivity na trzích v České republice, Polsku, Maďarsku, Rumunsku, na Slovensku a na Ukrajině bude koordinovat z kanceláře společnosti v Praze. Nicholls vystudoval University of the West of England. Je členem Královského institutu certifikovaných znalců (RICS). Svou kariéru začínal v poradenské společnosti CBRE v Londýně.

## HAVEL & HOLÁSEK

Petr Solský business development director Do advokátní kanceláře Havel & Holásek (H&H) do nově vytvořené pozice business development director pro veřejnou správu nastoupil Petr Solský (35). Do H&H přichází z Bruselu, kde sedm let pracoval na Stálém zastoupení Česka při EU. Před odchodem do Bruselu pracoval na ministerstvu vnitra jako vedoucí oddělení, které mělo za úkol organizaci a koordinaci příprav Summitu NATO 2002 v Praze. Solský vystudoval Právnickou fakultu MU v Brně. Hovoří anglicky, francouzsky a německy. Ve volném čase se rád věnuje sportu a cestování.

## DLAPIPERI

Pan Karfík vedoucí Týmu advokátní kanceláře DLA Piper se rozšířil o Ivana Karfíka (36), který bude v pražské kanceláři zastávat pozici vedoucího skupiny real estate. Před příchodem do DLA Piper Karfík spoluzakládal advokátní kancelář Achour & Hájek a předtím působil v amerických advokátních kancelářích Squire, Sanders & Dempsey a White & Case. Vystudoval Právnickou fakultu UK v Praze.

## KRÁTCE FASHION DAYS

Kamila Štorková (29) byla jmenována do funkce nákupčí pro trhy v Česku a na Slovensku Fashion Days. Štorková má zkušenosti z obchodního prostředí především z Velké Británie, kde působila ve Fossil UK a v Group International. Je absolventkou Vyšší odborné školy ekonomických studií. Mezi její zájmy patří překládání z angličtiny, cestování a móda.

## UNIPETROL

Dozorčí rada společnosti Unipetrol přijala rezignaci dosavadního finančního ředitele a místopředsedy představenstva Wojciecha Ostrowského. Novým členem představenstva a finančním ředitelem společnosti zvolila Mariusze Kedru. Personální změny nabývají platnosti od 1. října. Kedra byl před příchodem do Unipetrolu provozním ředitelem a členem představenstva ve společnosti Lafarge Kruszywa i Beton. Kromě toho pracoval ve společnostech Lafarge Aggregates a Lafarge Polska. Ostrowski byl do představenstva firmy zvolen v roce 2007. Kedra je jedním z dalších čtyř členů představenstva společnosti.

## HEINEKEN ČR

Společnost Heineken ČR má novou mluvčí. Kateřinu Beute, která odchází na mateřskou dovolenou, v pozici ji vystřídá Dagmar Krausová (33). Manažerkou korporátních vztahů nadále zůstává Kateřina Eliášová.

## TOUCHDOWN CZECH REPUBLIC

Firma Touchdown Czech Republic zabývající se vyhledáváním špičkových manažerů přímým oslovením posílila svůj tým o Petra Zíta, který nastoupil jako konzultant. Zít začal svou kariéru v oblasti bankovních a investičních produktů. V roce 2004 přešel do oboru personálního poradenství. a je členem Asociace pro rozvoj trhu a nemovitostí (ARTN). Je spoluautorem expertní studie Trend Report 2010 a autorem publikace Pronájem obchodního centra: Panevropský přehled.
Hovoří anglicky a k jeho zálibám patří trekking a japonské zahrady.

## GOOGLE CR

Eva Martinicov, Petr Kuneš policy manažerka, manažer Společnost Google v Česku jmenovala policy manažerkou Evu Martinicovou a Petra Kuneše strategic partner development manažerem. Eva Martinicová studovala práva v Česku i v zahraničí. Pracovala na Ministerstvu vnitra a Ministerstvu zahraničních věcí a jako národní expert pro oblast vnitřního trhu v Evropské komisi v Bruselu. Mezi její zájmy patří tenis a lyžování. Mluví anglicky, německy a francouzsky. Petr Kuneš vystudoval VŠE v Praze a MBA na Sheffield Hallam University. Posledních deset let pracoval v rakouské investiční skupině EPIC, byl členem statutárních orgánů společností jako EPIC Holding, CentroNet, Jupiter Invest či Atlas.cz. Ovládá angličtinu, němčinu a ruský jazyk. Mezi jeho záliby patří golf, létání a klasická hudba.

## HOME CREDIT

Jan Machaň ředitel správy pohledávek Správu pohledávek úvěrové společnosti Home Credit nově vede Jan Machaň (30). Stejnou pozici bude zastávat i v sesterské společnosti Home Credit Slovakia. Přebírá tak část kompetencí od Karly Henčlové, která se rozhodla budovat kariéru mimo skupinu PPF.

Machaň od roku 2006 působil jako vedoucí oddělení raného vymáhání pohledávek, v roce 2007 nastoupil do pozice ředitele odboru telefonické správy pohledávek. Vystudoval MU v Brně. Je ženatý a zajímá se o hudbu, design, Japonsko a japonštinu, ve volném čase hraje badminton a squash.

## NISSAN ČR

Jan Červinka, Tomasz Nastaj, Jiří Bíbr, manažeři Společnost Nissan ČR, obsadila tři klíčové manažerské pozice. Zcela novou pozicí je manažer pro rozvoj dealerské sítě, do níž byl jmenován Jan Červinka. V automobilové branži působí od roku 1998, pracoval ve společnosti Toyota Motor Czech a následně ve Ford Motor Comp. Před příchodem do Nissanu působil jako obchodní ředitel společnosti Hyundai ČR.

Novým marketingovým manažerem se stal Tomasz Nastaj. Ve společnosti Nissan SCEE pracuje od roku 2006, do současnosti působil ve středoevropské centrále společnosti v Budapešti. Před příchodem do Nissanu pracoval jako novinář v několika polských automobilových médiích. Do pozice aftersales manažer nově nastoupil Jiří Bíbr, který u Nissanu pracuje od roku 2006, předtím působil ve firmě Citroen.

## ECOMMERCE.CZ

Petr Novák manažer Novým manažerem obchodního týmu, který se věnuje vztahům s klienty ze státní správy, se stal Petr Novák (34). Na pozici business relationship manager přišel ze společnosti Telefónica O2. V dozorčí radě brněnské ecommerce.cz Novák působil již od roku 2005. Je ženatý a má dceru. Rád cestuje a fotografuje.

***Rita Kindlerová** (rita.kindlerova@euro.cz)*
