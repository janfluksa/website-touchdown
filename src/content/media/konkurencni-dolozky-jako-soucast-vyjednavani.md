---
title: Konkurenční doložky jako součást vyjednávání
date: 2014-11-14
papers: Hospodářské Noviny
logo: hn
url: >-
  https://pravniradce.ihned.cz/c1-63112610-konkurencni-dolozky-jako-soucast-vyjednavani
---
“Jeden námi nalezený kandidát na pozici z oblasti telekomunikací měl s bývalým zaměstnavatelem dojednanou konkurenční doložku. Ta ale byla sjednána ústně, proto jsme museli celou věc řešit specificky. V praxi to znamenalo to, že bude během šesti měsíců solidární a nezačne působit u konkurence. Kandidát headhuntera v průběhu jednání informoval o existenci takové doložky a vše se vyřešilo dohodou,” popisuje Barbora Tomšovská, managing director společnosti Touchdown.

Tomšovská nicméně zdůrazňuje, že sjednávání konkurenčních doložek, pokud sjednány být nemusí, z praxe firem postupně mizí. Spousta informací (i takových, jako je například náplň činnosti manažerů nebo informace o jejich transakcích) je totiž běžně dostupných, například na internetu. “Do určité úrovně, tedy pozice manažera, se společnostem prostě nevyplatí utrácet prostředky za vyplácení konkurenčních doložek,” popisuje Tomšovská.
